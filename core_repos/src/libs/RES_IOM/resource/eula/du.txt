LICENTIEOVEREENKOMST VAN IOMEGA
　
BELANGRIJK -- LEES DEZE LICENTIEOVEREENKOMST VOOR EINDGEBRUIKERS GOED DOOR 
VOORDAT U DE BIJ DEZE OVEREENKOMST GELEVERDE SOFTWARE IN GEBRUIK NEEMT (DE 
"SOFTWARE"). U STEMT IN MET AL DEZE VOORWAARDEN EN BEPALINGEN ("VOORWAARDEN EN 
BEPALINGEN") EN ELKE HIERAAN TOEGEVOEGDE AANVULLENDE LICENTIEOVEREENKOMST DIE 
BIJ VERWIJZING IS OPGENOMEN IN DEZE OVEREENKOMST (GEZAMENLIJK DE "OVEREENKOMST") 
ALS U EEN VAN DE VOLGENDE HANDELINGEN UITVOERT: (1) U KLIKT ONDER AAN DEZE 
OVEREENKOMST OP DE KNOP ACCEPTEREN OF (2) U VERBREEKT DE VERZEGELING VAN DE 
VERPAKKING VOOR HET PRODUCT IN DE DOOS OF (3) U GEBRUIKT DE SOFTWARE OF HET 
IOMEGA-APPARAAT WAAROP DE SOFTWARE IS GEÏNSTALLEERD.  ALS U NIET INSTEMT MET 
DEZE VOORWAARDEN, DIENT U BINNEN DERTIG (30) DAGEN NA DE OORSPRONKELIJKE AANKOOP 
HET VOLLEDIGE PRODUCT IN DE ORIGINELE VERPAKKING TE RETOURNEREN NAAR DE PLAATS 
VAN AANKOOP. U KRIJGT DAN HET AANKOOPBEDRAG VOLLEDIG TERUG.
　
VOORWAARDEN EN BEPALINGEN
　
Dit is een wettelijke overeenkomst. Door gebruik te maken van de Software, een 
besturingssysteem of het Iomega-apparaat waarop de Software is geïnstalleerd of door de 
verzegeling van de verpakking voor de apparaat- of Softwaremedia in de doos te verbreken 
verklaart u dat u alle voorwaarden en bepalingen van deze Overeenkomst hebt gelezen en 
geaccepteerd.  Als u niet instemt met alle voorwaarden en bepalingen van deze Overeenkomst, 
mag u deze Software niet installeren, gebruiken of kopiëren en dient u deze met het apparaat te 
retourneren zoals hierboven is beschreven. De Software waarop deze overeenkomst betrekking 
heeft, kan firmware, een besturingssysteem en/of toepassingen bevatten. U begrijpt dat 
eventuele software bij deze licentie die eigendom is van of in licentie is gegeven door een andere 
partij dan Iomega (hierna te noemen "Derde partij") en waarbij een licentieovereenkomst van deze 
Derde partij is gevoegd, in licentie wordt gegeven onder de betreffende overeenkomst en niet 
onder deze Overeenkomst, en dat u uitsluitend een beroep kunt doen op deze Derde partij en niet 
op Iomega met betrekking tot het afdwingen van eventuele rechten die u ingevolge de betreffende 
overeenkomst zijn verleend of van eventuele verplichtingen in verband met de betreffende 
software.
　
1.    VERLENING VAN LICENTIE
A.  Dit is een licentie, geen verkoopovereenkomst, tussen u, de eindgebruiker, en Iomega 
Corporation, Iomega Latin America, Inc. of Iomega International SA, zoals van toepassing.  Iomega 
Corporation, een onderneming gevestigd in Delaware, verzorgt de verkoop en ondersteuning van 
de Software in Noord-Amerika.  Iomega Latin America, Inc. verzorgt de verkoop en ondersteuning 
van de Software in Latijns-Amerika en Zuid-Amerika. Iomega International SA verzorgt de verkoop 
en ondersteuning van de Software in Europa, Azië, het Midden-Oosten en Afrika. De plaats waar u 
de Software voor het eerst gebruikt, bepaalt welke organisatie in het kader van deze 
Overeenkomst geldt als de licentieverstrekkende entiteit. (Deze entiteit wordt verder in dit 
document aangeduid als "Iomega".)　
　
B. Overeenkomstig de voorwaarden en bepalingen van deze Overeenkomst verleent Iomega u 
hierbij een niet-exclusieve, wereldwijde, niet-overdraagbare (tenzij zoals hieronder is toegestaan), 
eeuwigdurende, herroepbare licentie op de Software, onder alle Intellectuele-eigendomsrechten 
van Iomega (zie onderstaande definitie), om: (i) de Software alleen overeenkomstig de bij de 
Software verstrekte documentatie (de "Documentatie") te installeren (echter alleen voor 
Software die is gedistribueerd als zelfstandige versie of met betrekking tot eventuele clients die 
nodig zijn voor gebruik van de Software), te gebruiken, uit te voeren en weer te geven voor uw 
persoonlijke of interne zakelijke gebruik en alleen op of in combinatie met het Iomega-apparaat 
waarmee de Software is gedistribueerd; en (ii) zoveel kopieën van de Software in machinaal 
leesbare vorm te maken als is toegestaan volgens de licentiecode (de "Licentiecode") die u alleen 
voor back-up- of archiveringsdoeleinden is verstrekt.  De volgende aanvullende voorwaarden zijn 
van toepassing op de licentie als de Software als zelfstandige versie aan u is verstrekt, geen 
client voor gebruik met andere Software is en geen software is die moet worden gebruikt in 
combinatie met een Iomega-apparaat: (a) u mag de Software op slechts één computer installeren, 
en (b) u mag de Software fysiek overbrengen vanaf één computer of toepasselijk apparaat naar 
een andere computer of ander apparaat op voorwaarde dat de Software op slechts één 
apparaat tegelijkertijd wordt gebruikt.  Elke kopie die u uit hoofde van dit Artikel maakt, moet de 
auteursrechtvermelding en eventuele andere eigendomsmeldingen van Iomega bevatten.  In dit 
document heeft "Intellectuele-eigendomsrechten" betrekking op alle huidige en toekomstige rechten 
op het gebied van auteursrecht, handelsmerken, handelsgeheimen, octrooien en alle overige 
intellectuele-eigendomsrechten die binnen een rechtsgebied worden erkend. Hieronder vallen ook 
de respectieve rechten van eventuele derde licentiegevers.
C.  Alle rechten, eigendommen, belangen en auteursrechten met betrekking tot de Software, 
Documentatie en eventueel door u gemaakte kopieën blijven berusten bij Iomega, de aan haar 
gelieerde ondernemingen en haar dochtermaatschappijen alsmede haar licentiegevers (en hun 
respectieve licentiegevers) en hun gelieerde ondernemingen, leveranciers of distributeurs (
"Partijen van Iomega").  Het is verboden om de auteursrechtvermeldingen, handelsmerken, logo's of 
gerelateerde meldingen of andere eigendomsmeldingen van Iomega of Partijen van Iomega op of in 
de Software of de Documentatie te verwijderen of op enigerlei wijze te wijzigen of verbergen.
D. Als enige component of code van de ingevolge deze Overeenkomst in licentie gegeven Software 
onder een toepasselijke Free and Open Source Software-licentie ("FOSS-licentie") valt, 
onverminderd enige andere bepaling in deze Overeenkomst, zal niets in deze Overeenkomst deze 
FOSS-licentie beperken, vervangen of begrenzen.
2. BEPERKINGEN.　
A.  U erkent dat de Software en de betreffende structuur, organisatie en broncode waardevolle 
handelsgeheimen van respectievelijk Iomega en Partijen van Iomega bevatten.  
Dienovereenkomstig stemt u ermee in het volgende niet te doen: (a) de Software wijzigen, 
aanpassen, veranderen of vertalen en hiervan afgeleide werken maken; (b) de Software 
samenvoegen met andere software; (c) de Software of Documentatie in enigerlei vorm aan 
derden in sublicentie of lease geven, verhuren, lenen of anderszins overbrengen (tenzij zoals 
toegestaan volgens Artikel 8); (d) de broncode of onderliggende ideeën van de Software 
onderwerpen aan reverse-engineering, decompileren, disassembleren of anderszins proberen te 
reconstrueren, te ontdekken of af te leiden, of de Software anderszins herleiden tot een door 
mensen waarneembare vorm; (e) de Software gebruiken in een servicebureau of regeling voor 
timesharing; of (f) de Software op een andere manier gebruiken of kopiëren dan nadrukkelijk is 
toegestaan volgens Artikel 1.
3. BEËINDIGING.  U kunt deze licentie op elk gewenst moment beëindigen door alle kopieën van de 
Software (inclusief alle gedistribueerde clients, voor zover van toepassing) alsmede eventuele 
Documentatie en verpakking van de Software terug te sturen naar Iomega. Als u niet-
geautoriseerde kopieën van de Software of Documentatie maakt, als u de Intellectuele-
eigendomsrechten van Iomega of Partijen van Iomega gebruikt op een manier die niet overeenkomt 
met deze Overeenkomst of andere licentievoorwaarden, of als u deze Overeenkomst overtreedt, 
zoals bij wijze van voorbeeld de beperkingen in Artikel 1, 2, 4 of 8, vormt dit een schending en wordt 
deze licentie automatisch beëindigd. Het staat Iomega dan vrij om andere juridische en billijke 
stappen te ondernemen. Bij beëindiging van deze Overeenkomst moet u de Software, de 
Documentatie en de Licentiecode alsmede kopieën hiervan vernietigen of retourneren.
4. NALEVING VAN WETGEVING.　
A.  U stemt ermee in zich aan alle toepasselijke wetten in verband met de uitoefening van uw 
rechten ingevolgde deze Overeenkomst te houden, inclusief maar niet beperkt tot alle 
privacywetten, en u stemt ermee in de Software niet te exporteren en herexporteren in strijd 
met de voorschriften van de U.S. Export Administration of andere toepasselijke wetten en 
voorschriften.  Met name verklaart en accepteert u zonder enige beperking dat de Software niet 
mag worden geëxporteerd of geherexporteerd (a) naar landen waartegen een Amerikaans 
embargo is ingesteld of (b) naar een persoon die voorkomt op de door het U.S. Treasury 
Department samengestelde lijst van 'Specially Designated Nationals' of de door het U.S. 
Department of Commerce samengestelde lijst met 'Denied Persons'. Door de Software te 
gebruiken verklaart en garandeert u dat u zich niet in een dergelijk land bevindt en dat u niet op 
een dergelijke lijst voorkomt. U stemt ook ermee in dat u de Software of het Iomega-apparaat niet 
zult gebruiken voor enigerlei doeleinde dat verboden is volgens de wetgeving van de Verenigde 
Staten, inclusief maar niet beperkt tot het ontwikkelen, ontwerpen, fabriceren of produceren van 
nucleaire wapens, raketten of chemische of biologische wapens.  U dient Iomega en Partijen van 
Iomega te verdedigen tegen, schadeloos te stellen voor en te vrijwaren van alle claims, boetes, 
aansprakelijkheden, schade, kosten en uitgaven ten nadele van Iomega of haar licentiegevers 
welke voortvloeien uit de overtreding van dergelijke wetten en voorschriften door u of uw 
vertegenwoordigers of medewerkers.
5. AFWIJZING VAN GARANTIE.　
A. Iomega garandeert dat mediaschijven waarop de Software is verstrekt (indien de Software op 
mediaschijven is geleverd) gedurende een periode van negentig (90) dagen na de aankoopdatum vrij 
van fouten in materiaal en vakmanschap zullen zijn.  Iomega zal als haar enige verplichting en uw 
exclusieve verhaalsrecht wegens schending van deze garantie eventuele binnen deze 
garantieperiode aan Iomega geretourneerde defecte media op eigen kosten vervangen.  De 
voorgaande garantie is ongeldig als de fout op de mediaschijven wordt veroorzaakt door verkeerd 
gebruik, nalatigheid, misbruik, wijziging, onjuiste installatie, niet-geautoriseerde reparatie of 
aanpassing, onjuiste tests, ongelukken of oorzaken die losstaan van de schijven, inclusief maar niet 
beperkt tot oververhitting, vochtigheid of stroomstoring.  De voorgaande beperkte garantie is 
alleen en pas van toepassing nadat u de Software hebt betaald.　
B.  Als u de schijven na de garantieperiode van negentig (90) dagen blijft gebruiken of nog altijd in 
bezit hebt, is dit afdoende bewijs dat de garantie naar uw volledige tevredenheid is uitgevoerd.  De 
garantie van Iomega, zoals hierboven is uiteengezet, zal niet worden uitgebreid, beperkt of 
beïnvloed door en geen aansprakelijkheid zal voortvloeien uit de levering van technische adviezen 
en service door Iomega in verband met de Software of uitspraken van Iomega betreffende de 
kwaliteit van het product, ondersteuning of tevredenheid van de klanten.  De bovenstaande 
garantie kan niet door u aan anderen worden toegewezen.　
C.  GEBUNDELDE OF MET EEN IOMEGA-PRODUCT AANGEBODEN SOFTWARE VAN DERDEN VALT 
NIET ONDER DE GARANTIE VAN IOMEGA, MAAR KAN VALLEN ONDER DE GARANTIE DIE EEN 
DERDE FABRIKANT WENST TE BIEDEN. DIT IS VERMELD IN DE DOCUMENTATIE BIJ DE 
SOFTWARE.  ELK ANDER IOMEGA-PRODUCT BIJ DEZE SOFTWARE WORDT GEDISTRIBUEERD 
ONDER DE GARANTIE OP DE VERPAKKING.　
xD. MET UITZONDERING VAN DE BOVENSTAANDE EXPLICIETE GARANTIE EN VOOR ZOVER 
TOEGESTAAN VOLGENS DE TOEPASSELIJKE WETGEVING WORDEN DE SOFTWARE, ALLE 
MEDIASCHIJVEN EN DE DOCUMENTATIE ALS ZODANIG EN VOLGENS BESCHIKBAARHEID 
GELEVERD, MET ALLE FOUTEN EN ZONDER ENIGERLEI GARANTIE VAN IOMEGA, HAAR 
DOCHTERMAATSCHAPPIJEN OF AAN HAAR GELIEERDE ONDERNEMINGEN ALSMEDE HAAR 
LICENTIEGEVERS, LEVERANCIERS OF DISTRIBUTEURS (GEZAMENLIJK "PARTIJEN VAN IOMEGA").  
MET UITZONDERING VAN DE UITDRUKKELIJK IN DIT DOCUMENT VERLEENDE GARANTIES EN 
VOOR ZOVER TOEGESTAAN VOLGENS DE TOEPASSELIJKE WETGEVING WIJZEN DEZE 
PARTIJEN ELKE ANDERE GARANTIE, EXPLICIET OF IMPLICIET, INCLUSIEF MAAR NIET BEPERKT 
TOT IMPLICIETE GARANTIES TEN AANZIEN VAN VERHANDELBAARHEID, AFDOENDE KWALITEIT, 
HET GEEN INBREUK OP RECHTEN VAN DERDEN MAKENDE KARAKTER, JUISTHEID OF 
GESCHIKTHEID VOOR EEN BEPAALD DOEL, ALSMEDE ELKE GARANTIE TEN GEVOLGE VAN EEN 
STATUUT, RECHTSGRONDSLAG, TRANSACTIE- OF PRESTATIEVERLOOP, OF HANDELSGEBRUIK 
VAN DE HAND.  AFGEZIEN VAN DE GARANTIES IN DIT ARTIKEL 5 RUST HET VOLLEDIGE RISICO 
WAT BETREFT DE KWALITEIT EN PRESTATIES VAN DE SOFTWARE BIJ U EN NEEMT U ALLE 
NOODZAKELIJKE ONDERHOUDS-, REPARATIE- EN HERSTELKOSTEN VOOR EIGEN REKENING. IN 
SOMMIGE RECHTSGEBIEDEN IS BEPERKING VAN IMPLICIETE GARANTIES NIET TOEGESTAAN. DE 
BOVENSTAANDE BEPERKING IS DERHALVE MOGELIJK NIET OP U VAN TOEPASSING. DEZE 
GARANTIE GEEFT U SPECIFIEKE WETTELIJKE RECHTEN. HET IS MOGELIJK DAT U DAARNAAST 
NOG ANDERE RECHTEN HEBT, DIE PER RECHTSGEBIED KUNNEN VARIËREN.
　
6.  BEPERKING VAN VERHAALSRECHT EN AANSPRAKELIJKHEID.　
A.  Uw enige en exclusieve verhaalsrecht onder deze Overeenkomst is restitutie, reparatie of 
vervanging van een defect medium en/of apparaat, zoals beschreven in de garantie, naar mening 
van Iomega, maar niet van de betreffende gegevens.  De maximale aansprakelijkheid van Iomega en 
Partijen van Iomega voor enige claim van u of iemand die via of namens u een claim indient ten 
gevolge van of in verband met de Software of de garantie, zal in geen geval hoger zijn dan het 
feitelijke bedrag dat u aan Iomega hebt betaald voor de Software of vijftig Amerikaanse dollar.　
B.  Iomega garandeert NIET dat de functionaliteit van de Software aan uw vereisten zal voldoen of 
dat de Software ononderbroken en zonder fouten zal werken. U accepteert dat bij alle 
computersoftware zich programmafouten en incompatibiliteit met andere computersoftware en -
hardware kunnen voordoen.  Gebruik de Software niet voor toepassingen waarbij falen kan leiden 
tot aanzienlijke schade of aanzienlijk letsel aan personen of materiële of immateriële eigendommen.
　
C.  Zorg ervoor dat een deugdelijke back-up wordt gemaakt van alle gegevensbestanden en 
programma's om gegevensverlies ten gevolge van tekortkomingen in de Software of andere 
gebeurtenissen te voorkomen. IN GEEN GEVAL ZIJN IOMEGA OF PARTIJEN VAN IOMEGA 
AANSPRAKELIJK VOOR INDIRECTE, INCIDENTELE, BIJKOMSTIGE, MORELE, PUNITIEVE, 
BIJZONDERE OF GEVOLGSCHADE OF VERLIES VOORTKOMEND UIT UW AANSCHAF OF GEBRUIK 
VAN ENIG PRODUCT, MET INBEGRIP VAN DIRECT OF INDIRECT VAN IOMEGA VERKREGEN 
SOFTWARE OF DOCUMENTATIE, INCLUSIEF MAAR NIET BEPERKT TOT VERLIES VAN GEBRUIK, 
WINST, GOODWILL OF TEGOEDEN, BEDRIJFSONDERBREKING, VERLIES VAN GEGEVENS, 
GEGEVENSBESTANDEN OF ANDERE PROGRAMMA'S, OF VERLIES VAN SYSTEMEN OF 
VERVANGENDE SYSTEMEN, ZELFS ALS IOMEGA OP DE HOOGTE WAS OF ZOU HEBBEN MOETEN 
ZIJN VAN DE MOGELIJKHEID VAN DERGELIJKE SCHADE.  IN SOMMIGE RECHTSGEBIEDEN IS DE 
UITSLUITING OF BEPERKING VAN BEPAALDE INCIDENTELE OF GEVOLGSCHADE IN SOMMIGE 
OMSTANDIGHEDEN NIET TOEGESTAAN. DE BOVENSTAANDE BEPERKING OF UITSLUITING IS 
DERHALVE MOGELIJK NIET OP U VAN TOEPASSING.　
D. DE TOTALE CUMULATIEVE AANSPRAKELIJKHEID VAN IOMEGA VOORTKOMEND UIT OF IN 
VERBAND MET DEZE OVEREENKOMST, DE SOFTWARE, OF DE DOCUMENTATIE, OP GROND VAN 
ONRECHTMATIGE DAAD, CONTRACT OF ANDERSZINS, ZOAL NIMMER HOGER ZIJN DAN HET 
BEDRAG DAT VOOR DE SOFTWARE IS BETAALD.  DEZE BEPERKING VAN DE 
AANSPRAKELIJKHEID IS VOLLEDIG VAN KRACHT, ZELFS ALS DE IN ARTIKEL 5 GEBODEN 
GARANTIE ONTOEREIKEND WORDT GEACHT.　
7.  UPDATES EN ONDERSTEUNING
A.  Mogelijk hebt u recht op technische ondersteuning zolang Iomega dergelijke ondersteuning biedt 
voor de in licentie gegeven versie van de Software.  U begrijpt dat Iomega naar eigen inzicht 
kosten in rekening kan brengen voor dergelijke ondersteuning.  Voor sommige Software (zoals 
bepaalde zelfstandige Software) gaat deze ondersteuning doorgaans van start op het moment dat 
Iomega begint met het in licentie geven van de betreffende versie van de software aan het publiek 
en eindigt deze zes maanden na het verschijnen van de volgende hoofdversie van de software. 
Eventueel kan ondersteuning voor de Software gelijktijdig verlopen met de ondersteuning voor het 
Iomega-apparaat waarmee de Software is gedistribueerd.  Iomega's specifieke beleid voor 
klantenondersteuning (met inbegrip van kosten of services) en procedures worden regelmatig 
aangepast in overeenstemming met de veranderende technologie en marktsituatie.  Als Iomega 
Corporation of Iomega Latin America Inc. optreedt als licentiegever, kunt u informatie over het 
huidige beleid van Iomega verkrijgen door naar de website op www.iomega.com/supportpolicy.html 
te gaan of door te schrijven naar Iomega Corporation, 3721 Valley Centre Drive, Suite 200, San 
Diego, CA 92130. Als Iomega International SA optreedt als licentiegever, kunt u informatie over het 
huidige EMEA-beleid van Iomega verkrijgen door naar de website op www.iomega.com/europe/
support/index.html te gaan of door te schrijven naar Iomega International SA, 12 Avenue des 
Morgines, 1213 Petit-Lancy, Genève, Zwitserland. In de Europese Unie kunt u een schrijven richten 
aan Iomega International SA, H/O Iomega Netherlands, Hardware route 4, 3821 BM  Amersfoort. Ga 
naar onze website op http://www.iomega.com/ap/support/index.html voor meer informatie over het 
huidige Aziatische beleid van Iomega.
B.  Mogelijk komt u in aanmerking voor software-updates ("Updates" zoals gedefinieerd als en 
beperkt tot nieuwe versies waarvan het versienummer tot en met de eerste decimaal gelijk is aan 
de versie in uw bezit) in overeenstemming met het beleid van Iomega, zoals van tijd tot tijd 
gepubliceerd. In dit beleid kunnen bepalingen zijn opgenomen betreffende verschuldigde 
vergoedingen voor dergelijke Updates.  Het beleid van Iomega voor updates en ondersteuning kan 
te allen tijde worden gewijzigd en wordt gepubliceerd op de website van Iomega. U erkent dat 
Iomega op grond van deze Overeenkomst in het algemeen niet verplicht is Updates of 
ondersteuning beschikbaar te stellen, met uitzondering van hetgeen mogelijk wettelijk verplicht is. 
Alle Updates worden verkrijgbaar gemaakt via het world wide web en Iomega is niet 
verantwoordelijk voor de installatie van dergelijke Updates.  Eventuele Updates vallen onder deze 
Overeenkomst.
8. TOEWIJZING.  Met uitzondering van hetgeen in dit Artikel is toegestaan, mag u geen van de 
ingevolge deze Overeenkomst verstrekte rechten (met inbegrip van de gebruikslicentie voor de 
Software) toewijzen aan een derde partij zonder voorafgaande schriftelijke toestemming van 
Iomega.  U mag de Software, de Documentatie, de Licentiecode en alle ingevolge deze 
overeenkomst verleende rechten alleen aan een derde partij overdragen als de betreffende 
derde partij de voorwaarden en bepalingen van deze Overeenkomst accepteert.  Elke poging tot 
overdracht in strijd met het voorgaande is ongeldig.
9. PREVALEREND RECHT.  Met betrekking tot: (a) Iomega Corporation en Iomega Latin America, Inc. 
is op deze Overeenkomst het recht van de Amerikaanse staat Utah van toepassing, zonder dat de 
regels van het internationale privaatrecht of het VN-verdrag inzake internationale 
koopovereenkomsten van roerende zaken (Weens koopverdrag) van toepassing zijn; en ligt de 
exclusieve jurisdictie voor enig verschil ten gevolge van of in verband met deze Overeenkomst, 
inclusief de geldigheid, ongeldigheid, schending of beëindiging hiervan, bij de staats- en federale 
rechtbanken in Salt Lake County, Utah. (b) Iomega International valt deze Overeenkomst onder de 
wetgeving van Zwitserland, zonder dat de regels van het internationale privaatrecht of het VN-
verdrag inzake internationale koopovereenkomsten van roerende zaken (Weens koopverdrag) van 
toepassing zijn; en dient elk geschil, elke onenigheid of elke claim ten gevolge van of in verband met 
deze Overeenkomst, inclusief de geldigheid, ongeldigheid, schending of beëindiging hiervan, 
uiteindelijk te worden opgelost via bindende arbitrage overeenkomstig de internationale 
arbitrageregels van de Zwitserse Kamer van Koophandel die van kracht zijn op de datum waarop 
de arbitragekennisgeving is ingediend overeenkomstig deze regels.  Er zullen drie (3) bemiddelaars 
worden aangewezen, de arbitrage zal plaatsvinden in Genève (Zwitserland) en de 
arbitrageprocedures zullen plaatsvinden in het Engels.　
10. KENNISGEVING.  Alle ingevolge deze Overeenkomst vereiste kennisgevingen moeten schriftelijk 
worden ingediend en zijn van kracht (a) op het moment van persoonlijke bezorging, (b) 24 uur na 
verzending per luchtkoerier of langs elektronische weg of (c) 72 uur na verzending per 
aangetekende brief met ontvangstbevestiging.  Alle kennisgevingen aan Iomega dienen te worden 
verzonden naar het betreffende adres in het onderstaande Artikel of een ander proces dat door 
Iomega is opgegeven:
Iomega Corporation
Attn: Legal Department
3721 Valley Centre Drive, Suite 200
San Diego, CA 92130 U.S.A.
　
11. EINDGEBRUIKERS IN AMERIKAANSE OVERHEIDSDIENST.  De Software is te beschouwen als 
"commercial item" volgens de definitie in 48 C.F.R. 2.101, bestaande uit "commercial computer 
software" en "commercial computer software documentation" zoals aangeduid in 48 C.F.R. 12.212.  
In overeenstemming met 48 C.F.R. 12.212 en 48 C.F.R. 227.7202-1 tot en met 227.7202-4 verkrijgen 
alle eindgebruikers in Amerikaanse overheidsdienst de Software met uitsluitend de rechten die 
daarin worden uiteengezet.
12. VERHAALSRECHT.  U erkent dat de Software en Documentatie waardevolle handelsgeheimen 
en informatie bevatten die het eigendom zijn van respectievelijk Iomega en Partijen van Iomega.  
Verder erkent u dat daadwerkelijke of dreigende schending van Artikel 1 of 2 van deze 
Overeenkomst onmiddellijke, onherstelbare schade aan Iomega en/of Partijen van Iomega 
toebrengt waarvoor een monetaire vergoeding onvoldoende verhaal biedt en dat gerechtelijk 
redres in het geval van een dergelijke schending passend is.
13. ALGEMEEN. (i) Alle ontheffingen van Iomega moeten schriftelijk zijn verleend. (ii) U stemt ermee 
in dat u verantwoordelijk bent voor de betaling van eventuele belastingen in verband met deze 
Overeenkomst.  (iii) Als een van de partijen enige van de ingevolgde deze Overeenkomst verleende 
rechten niet uitoefent, betekent dit niet dat de partij afziet van deze of enig andere rechten.  (iv) 
Als een bepaling van deze Overeenkomst onafdwingbaar of ongeldig is op grond van het 
toepasselijke recht, betekent dit niet dat de gehele Overeenkomst onafdwingbaar of ongeldig is. 
De onafdwingbare of ongeldige bepaling dient zodanig te worden gewijzigd en geïnterpreteerd dat 
de doelstelling van de bepaling zoveel mogelijk wordt verwezenlijkt binnen de grenzen van het 
toepasselijke recht of de toepasselijke gerechtelijke uitspraak.  (v) Elke bepaling die vanwege het 
karakter of de context van kracht dient te blijven nadat de Overeenkomst is beëindigd of verlopen, 
inclusief maar niet beperkt tot Artikel 2-6 en 9-13, blijft onverminderd van kracht. (vi) Deze 
Overeenkomst, met inbegrip van alle documenten waarnaar hierin wordt verwezen, vormt de 
volledige overeenkomst tussen u en Iomega met betrekking tot de zaken die hierin worden 
uiteengezet en belichaamt alle voorgaande besprekingen en afspraken tussen ons.  (vii) Met 
uitzondering van zoals hierin is beschreven, kan de Overeenkomst alleen worden gewijzigd via een 
bindende, schriftelijke overeenkomst tussen u en Iomega.
　
Copyright © 2000-2010 Iomega Corporation. Alle rechten voorbehouden. Iomega is een 
gedeponeerd handelsmerk van Iomega Corporation.  Merken van andere fabrikanten dan Iomega 
zijn de handelsmerken en gedeponeerde merken van de respectieve eigenaren.
　
Herziene versie 11.2010
　
AANVULLENDE LICENTIEVOORWAARDEN VAN IOMEGA　
VOOR ONLINE-MEDIASERVICES EN -INHOUD
　
BELANGRIJK: LEES DEZE INFORMATIE GOED DOOR
Deze aanvullende licentievoorwaarden voor online-mediaservices en -inhoud ("ALMI") zijn 
aanvullende voorwaarden en bepalingen voor de Software die in licentie is gegeven ingevolgde de 
licentieovereenkomst tussen u en Iomega, welke onderdeel hiervan uitmaakt.  In deze ALMI 
gebruikte, maar niet gedefinieerde termen met een hoofdletter hebben de betekenis zoals is 
beschreven in de Voorwaarden en bepalingen.  In het geval van een conflict tussen enerzijds deze 
ALMI en anderzijds de Voorwaarden en bepalingen gelden de voorwaarden en bepalingen van deze 
ALMI.　
Elk verschil tussen de nummering van hieronder ingevoegde artikelen en de nummering van de 
Voorwaarden en bepalingen kan worden toegeschreven aan de invoeging van aanvullende 
voorwaarden van andere aanvullende licenties; anders dienen hiaten in de nummering te worden 
opgelost door het 'ontbrekende' artikelnummer te worden ingevoegd, gevolgd door de term 
'gereserveerd' (zoals 'B.  Gereserveerd.').
Naast de beperkingen voor uw toegang tot en gebruik van de Software, zoals beschreven in de 
Voorwaarden en bepalingen, stemt u ermee in dat u zich te allen tijde zult houden aan de 
voorwaarden en bepalingen in deze ALMI.　
　
I.  BEPERKINGEN. Het volgende wordt ingevoegd aan het einde van Artikel 2 van de Voorwaarden 
en bepalingen:
　
"C.  Tenzij overeenkomstig toepasselijke vergunningen of overeenkomsten hiervoor, van of met de 
toepasselijke partijen, mogen u en uw Genodigden geen gebruik maken van of toestaan dat gebruik 
wordt gemaakt van de Software om alleen MP3-audiogegevens (.MP3) te coderen of decoderen op 
een ander apparaat dan een pc (zoals een mobiele telefoon of settopbox). Ook mogen de MP3-
codeerfuncties of -decodeerfuncties in de Software niet worden gebruikt of geopend door een 
ander product dan de Software. De Software mag worden gebruikt voor het coderen of 
decoderen van MP3-gegevens in een SWF- of FLV-bestand dat video-, afbeeldings- of andere 
gegevens bevat.　
　
D.  U en uw Genodigden accepteren en verklaren de Software niet te zullen gebruiken om met 
ROVI-antikopieertechnologie beschermde inhoud te distribueren via internet of een ander WAN (
Wide Area Network), ongeacht of internet of het WAN onderdeel uitmaakt van een beveiligd 
digitaal netwerk of anderszins.　
　
E.  U en uw Genodigden verklaren en accepteren ook dat alle via de Software geopende inhoud 
van derden ("Inhoud van derden") het eigendom van de toepasselijke eigenaren van de Inhoud van 
derden is en mogelijk wordt beschermd met toepasselijk auteursrecht of andere intellectuele-
eigendomsrechten. Deze Overeenkomst of uw gebruik van de Software voor toegang tot Inhoud 
van derden verleent u geen enkel recht op deze Inhoud van derden. U mag Inhoud van derden 
gebruiken op een wijze die niet wordt toegestaan door de toepasselijke serviceprovider (
"Serviceprovider") of inhoudseigenaar. U dient zelf ervoor te zorgen dat uw gebruik van de 
Software voor het openen, reproduceren, weergeven of anderszins gebruiken van Inhoud van 
derden niet in strijd is met intellectuele-eigendomsrechten van derden. U erkent dat u mogelijk een 
afzonderlijke overeenkomst met een Serviceprovider of inhoudseigenaar moet sluiten of de 
gebruiksvoorwaarden en -bepalingen van een Serviceprovider dient na te leven om toegang te 
krijgen tot of over toegangsrechten te beschikken voor bepaalde Inhoud van derden.　
　
　
II.  AANVULLENDE GARANTIE/AFWIJZING: de volgende nieuwe sectie wordt ingevoerd na Artikel 5:
　
"5.1  AFWIJZING/GARANTIE: ONLINE-MEDIASERVICES EN INHOUD VAN DERDE PARTIJEN
　
A.  Iomega en Partijen van Iomega garanderen of verklaren niet dat u Inhoud van derden of 
gerelateerde services van een bepaalde Serviceprovider via de Software of Iomega-apparaat 
kunt openen of gebruiken.  U stemt ermee in dat Iomega niet verplicht is om ervoor te zorgen dat 
de Software of het apparaat kan worden gebruikt met bepaalde Inhoud van derden of 
gerelateerde services van enige Serviceprovider.  Iomega en Partijen van Iomega behouden zich 
het recht voor om de toegang tot enige Inhoud van derden of gerelateerde services te allen tijde 
zonder kennisgeving te wijzigen, te verwijderen, op te schorten, te blokkeren of te beëindigen. 
Iomega kan naar eigen inzicht Serviceproviders op elk gewenst moment toevoegen of verwijderen.  
In geen geval zijn Iomega en Partijen van Iomega aansprakelijk voor een dergelijke wijziging of 
verwijdering van toegang tot services door Iomega of een Serviceprovider.　
　
B.  U begrijpt dat u voor de toegang tot of het gebruik van bepaalde Inhoud van derden via de 
Software en het Product een internetverbinding nodig hebt en dat u mogelijk een overeenkomst 
moet sluiten met de toepasselijke Serviceprovider. Hiervoor kunnen bijkomende kosten in rekening 
worden gebracht.  U accepteert dat bepaalde Serviceproviders persoonlijk herleidbare gegevens 
kunnen verzamelen overeenkomstig het privacybeleid van de betreffende Serviceprovider. Iomega 
en Partijen en Iomega zijn niet aansprakelijk voor het gebruik van dergelijke gegevens.  U stemt 
ermee in het apparaat alleen te zullen gebruiken om Inhoud van derden te openen en weer te geven 
overeenkomstig alle voorwaarden en bepalingen van de toepasselijke overeenkomst met de 
Serviceprovider en/of gebruikersvoorwaarden en -bepalingen voor uw toegang tot en het gebruik 
van de Inhoud van derden en gerelateerde services.　
　
C.  Door de Software te gebruiken voor toegang tot Inhoud van derden, inclusief het invoeren van 
bepaalde URL's, treft u mogelijk beledigende, ongepaste of aanstootgevende inhoud of inhoud met 
expliciete taal of afbeeldingen aan zonder dat deze vooraf als zodanig zijn aangekondigd. Omdat 
Iomega en Partijen van Iomega geen zeggenschap over Inhoud van derden hebben, stemt u ermee in 
dat u de Inhoud van derden op eigen risico en naar eigen inzicht gebruikt.　
　
D.  U begrijpt dat Inhoud van derden en bijbehorende Services niet beschikbaar zijn in alle talen of 
in alle landen en dat u de via de Software geopende Inhoud van derden niet zult gebruiken in strijd 
met rechten van enige andere partij. Iomega respecteert de auteursrechten van rechthebbenden 
waarmee ze het gebruik van hun intellectuele eigendom controleren."
　
Dit product bevat technologie voor de bescherming van auteursrechten die door Amerikaanse 
patenten en andere intellectuele-eigendomsrechten is beschermd.  Het gebruik van Rovi-
technologie voor de bescherming van auteursrechten moet worden geautoriseerd door Rovi 
Corporation en is alleen bedoeld voor privégebruik en andere beperkte weergavetoepassingen, 
tenzij anderszins is geautoriseerd door Rovi Corporation.  Het is verboden om de Software aan 
reverse-engineering te onderwerpen of te disassembleren.