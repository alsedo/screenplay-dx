CONTRATTO DI LICENZA IOMEGA
　
IMPORTANTE - LEGGERE ATTENTAMENTE IL PRESENTE CONTRATTO DI LICENZA PER 
L'UTENTE FINALE PRIMA DI UTILIZZARE IL SOFTWARE FORNITO INSIEME A ESSO (IL 
"SOFTWARE"). L'UTENTE DIMOSTRA DI ACCETTARE I TERMINI E LE CONDIZIONI ("TERMINI E 
CONDIZIONI") E QUALSIASI CONTRATTO DI LICENZA SUPPLEMENTARE ALLEGATO AL 
PRESENTE DOCUMENTO, CHE SI INTENDE INTEGRATO NEL PRESENTE CONTRATTO MEDIANTE 
RIFERIMENTO (COLLETTIVAMENTE "CONTRATTO"), NEL MOMENTO IN CUI EFFETTUA UNA DELLE 
SEGUENTI AZIONI: (1) FA CLIC SUL PULSANTE "ACCETTA" ALLA FINE DEL PRESENTE 
CONTRATTO O (2) ROMPE IL SIGILLO SULLA CUSTODIA PROTETTIVA DEL PRODOTTO 
ALL'INTERNO DELLA CONFEZIONE O (3) UTILIZZA IL SOFTWARE O IL DISPOSITIVO IOMEGA NEL 
QUALE È INSTALLATO.  NELL'EVENTUALITÀ IN CUI NON SI ACCETTINO I TERMINI E LE 
CONDIZIONI OGGETTO DEL PRESENTE CONTRATTO, PER OTTENERE UN RIMBORSO TOTALE È 
NECESSARIO RESTITUIRE IL PRODOTTO NELLA CONFEZIONE DI ACQUISTO INTEGRA, ENTRO E 
NON OLTRE TRENTA (30) GIORNI DALLA DATA DI ACQUISTO ORIGINARIA.
　
TERMINI E CONDIZIONI
　
Il presente è un contratto giuridicamente vincolante. Utilizzando il Software, il sistema operativo o 
il dispositivo Iomega sul quale è installato, rompendo il sigillo sulla custodia protettiva del dispositivo 
o del supporto Software all'interno della confezione o facendo clic sul pulsante "Accetto" alla fine 
del presente documento, l'utente dichiara di avere letto e accettato tutti i termini e le condizioni 
espressi nel presente Contratto.  Nell'eventualit?in cui non si accettino i termini e le condizioni 
oggetto del presente Contratto, non procedere all'installazione, all'utilizzo o alla copia del Software 
e restituirlo insieme al dispositivo come sopra enunciato. Il Software oggetto del presente 
contratto potrebbe includere firmware, sistema operativo e/o applicazioni. L'utente prende atto 
del fatto che qualsiasi software fornito con la presente licenza, appartenente o concesso in 
licenza da terze parti diverse da Iomega (nel prosieguo "Terza parte o Terze parti") e corredato 
da un contratto di licenza di tale Terza parte, viene concesso in licenza ai sensi di tale contratto e 
non del presente documento e l'utente farà riferimento unicamente a tale Terza parte e non a 
Iomega nell'esercizio dei diritti eventualmente spettanti in base a detto contratto o degli obblighi ad 
esso correlati.
　
1.    CONCESSIONE DI LICENZA
A.  Il presente è da intendersi a tutti gli effetti un contratto di licenza e non un contratto di vendita 
tra l'utente finale e Iomega Corporation, Iomega Latin America, Inc. o Iomega International SA.  
Iomega Corporation, una società del Delaware, è impegnata nella commercializzazione e nel 
supporto di prodotti Software in Nord America.  Iomega Latin America, Inc, è impegnata nella 
commercializzazione e nel supporto di prodotti Software in America Latina e nel Sud America. 
Iomega International SA è impegnata nella commercializzazione e nel supporto di prodotti Software 
in Europa, Asia, Medio Oriente e Africa. Il luogo fisico in cui verrà utilizzato il Software per la prima 
volta stabilisce quale sarà la società licenziante (il soggetto applicabile è qui di seguito denominato 
"Iomega").　
　
B. Secondo i termini e le condizioni del presente Contratto, Iomega concede all'utente una licenza 
non esclusiva, valevole in tutto il mondo, non trasferibile (salvo quanto autorizzato nel prosieguo), 
permanente e revocabile, in base a tutti i Diritti di proprietà intellettuale di Iomega (definiti di 
seguito) per il Software, allo scopo di: (i) installare (limitatamente, tuttavia, al Software distribuito 
in modo indipendente o nel rispetto dei client del Software di cui è richiesto l'utilizzo con il Software), 
utilizzare, eseguire e visualizzare il Software unicamente in conformità con la documentazione 
fornita a corredo del Software stesso ("Documentazione") per scopi personali o aziendali interni e 
solo su o unitamente al dispositivo Iomega con il quale è stato distribuito; ed (ii) eseguire copie del 
Software in un formato interpretabile dal sistema nei limiti quantitativi consentiti dal codice di 
licenza ("Codice di licenza") fornito solo per scopi di backup o archiviazione.  Alla licenza si applicano 
le seguenti condizioni aggiuntive se il Software è stato distribuito in modo indipendente, non è un 
client da utilizzare con altro Software e non è un software di cui è richiesto l'utilizzo insieme a un 
dispositivo Iomega: (a) il Software dovrà essere installato in un solo computer, e (b) il Software 
potrà essere trasferito fisicamente da un computer o dispositivo applicabile a un altro a 
condizione che il Software stesso venga utilizzato su un solo dispositivo alla volta.  Tutte le copie 
effettuate ai sensi della presente Sezione dovranno includere le informazioni sul copyright di 
Iomega e qualsiasi altro avviso sui diritti di proprietà.  In questo contesto, per "Diritti di proprietà 
intellettuale" si intendono tutti i diritti presenti e futuri relativi a copyright, marchi, segreti 
commerciali, brevetti e altri diritti di proprietà intellettuale riconosciuti in qualsiasi giurisdizione, ivi 
inclusi i diritti di altri licenzianti terzi.
C.  Tutti i diritti, titoli, interessi e diritti di copyright inerenti e correlati al Software, alla 
Documentazione e a tutte le copie eseguite dall'utente rimangono di proprietà di Iomega, delle sue 
consociate e affiliate, nonché dei relativi licenzianti (e rispettivi licenzianti), delle società ad essi 
affiliate e dei relativi fornitori e distributori ("Parti Iomega").  Non è consentito eliminare o altrimenti 
alterare o oscurare le informazioni sul copyright, i marchi commerciali, i logotipi o altre note sui 
diritti proprietari di Iomega o di Parti Iomega che appaiono sulla confezione o all'interno del 
Software o della Documentazione.
D. Nonostante qualunque altra clausola del presente Contratto, nel caso in cui un componente o 
una parte di codice all'interno del Software concesso in licenza in base al presente documento sia 
disciplinato da una licenza Free and Open Source Software ("licenza FOSS"), il contenuto nel 
presente documento non diminuirà, sostituirà o limiterà in alcun modo tale licenza FOSS.
2. LIMITAZIONI.　
A.  L'utente riconosce che il Software e la sua struttura, la sua organizzazione e il suo codice 
sorgente contengono preziosi segreti commerciali di Iomega e Parti Iomega, rispettivamente.  
L'utente si impegna pertanto a non (a) modificare, adattare, tradurre o preparare opere derivate 
dal Software; (b) unire il Software ad altro software; (c) concedere in sublicenza, in locazione, in 
prestito o altrimenti trasferire il Software o la Documentazione in qualsiasi forma a terze parti (
fatto salvo quanto consentito in base alla Sezione 8); (d) decompilare, decodificare, disassemblare 
o tentare in altri modi di ricostruire, ricavare o derivare il codice sorgente o le idee sottostanti o 
replicare le funzionalità del Software o altrimenti ridurre il Software a una forma intellegibile alla 
mente umana; (e) utilizzare il Software in qualunque accordo di service bureau o time sharing; o (f) 
utilizzare o copiare il Software in altri modi, salvo quanto espressamente consentito in base alla 
Sezione 1.
3. RISOLUZIONE.  La presente licenza può essere risolta in qualsiasi momento restituendo a Iomega 
tutte le copie del Software (inclusi tutti i client distribuiti, nella misura applicabile) nonché tutta la 
Documentazione e la confezione fornita con il Software. La copia non autorizzata del Software o 
della Documentazione, l'utilizzo dei Diritti di proprietà intellettuale di Iomega o delle Parti Iomega con 
modalità non conformi al presente Contratto o ad altri accordi di licenza o la mancata 
ottemperanza al presente Contratto, incluse in via esemplificativa le limitazioni di cui alla Sezione 1, 
2, 4 o 8, costituiranno inadempienza e determineranno la risoluzione automatica della presente 
licenza e consentiranno a Iomega di rivalersi con altre misure risarcitorie eque in conformità con le 
disposizioni vigenti in materia. Alla risoluzione del presente Contratto, l'utente è tenuto a 
distruggere o a restituire il Software, la Documentazione e il Codice di licenza, con tutte le copie 
degli stessi.
4. CONFORMITÀ ALLE NORME DI LEGGE.　
A.  L'utente si impegna a rispettare tutte le leggi vigenti nell'esercizio dei propri diritti in base al 
presente Contratto, incluse, a mero titolo esemplificativo, tutte le norme sulla privacy, e si 
impegna a non esportare o riesportare il Software in violazione dei regolamenti EAR (Export 
Administration Regulations) degli Stati Uniti o di altre leggi e normative applicabili.  In particolare, a 
titolo non esaustivo, l'utente riconosce e conviene che il Software non può essere esportato o 
riesportato (a) in uno dei Paesi sottoposti a embargo dagli Stati Uniti o (b) verso un soggetto 
incluso nell'elenco Specially Designated Nationals del Dipartimento del Tesoro degli Stati Uniti o 
negli elenchi Denied Persons List o Entity List del Dipartimento del Commercio degli Stati Uniti. 
Utilizzando il Software, l'utente dichiara e garantisce di non essere situato in uno di tali Paesi o di 
non essere incluso in nessuno dei suddetti elenchi. Si impegna inoltre a non utilizzare il Software o il 
dispositivo Iomega per scopi proibiti dalle leggi statunitensi, inclusi, in via esemplificativa ma non 
esaustiva, lo sviluppo, la progettazione, la fabbricazione o la produzione di armi nucleari, missili, armi 
chimiche o biologiche.  L'utente si impegna a difendere, manlevare e tenere indenne Iomega e le 
Parti Iomega da ogni e qualsivoglia rivendicazione, ammenda, multa, sanzione, danno, spesa e costo 
sostenuti da Iomega e dai relativi licenzianti a seguito di qualsiasi violazione di tali norme e 
regolamenti da parte dell'utente o dei relativi agenti o dipendenti.
5. ESCLUSIONE DI GARANZIA.　
A. Iomega garantisce che, se il Software viene fornito su un disco, i supporti nei quali è contenuto il 
Software saranno privi da difetti di materiale e lavorazione per un periodo di novanta (90) giorni 
dalla data di acquisto.  Iomega si impegna, a proprie spese, come obbligo esclusivo e come solo 
mezzo di ricorso in caso di violazione della presente garanzia, a sostituire i supporti difettosi 
restituiti a Iomega entro questo Periodo di garanzia per i supporti.  La garanzia suestesa è ritenuta 
nulla nel caso in cui il mancato funzionamento dei dischi sia ascrivibile a uso improprio, negligenza, 
incuria, manomissione, errata installazione, interventi di riparazione o manutenzione non autorizzati, 
esecuzione errata di testing, incidenti o cause esterne al disco, ivi inclusi calore, umidità o 
interruzioni di alimentazione.  La suestesa garanzia limitata sarà applicabile solo successivamente 
al pagamento del Software.　
B.  L'utilizzo o il possesso dei dischi successivamente alla data di scadenza del periodo di validità 
della garanzia fissato a novanta (90) giorni costituirà prova inconfutabile che il periodo di esercizio 
dei diritti espressi dalla garanzia è definitivamente concluso.  La garanzia sopra formulata non 
potrà essere estesa, limitata o modificata da Iomega, né all'azienda dovrà essere imputata alcuna 
responsabilità qualora vengano prestati servizi di consulenza tecnica o eseguiti interventi 
manutentivi in relazione al Software, o per eventuali dichiarazioni di Iomega relative allo standard 
qualitativo del prodotto, al supporto tecnico o al grado di soddisfazione del cliente.  La garanzia di 
cui ai punti precedenti non è in alcun modo trasferibile.　
C.  IL SOFTWARE DI TERZE PARTI FORNITO IN BUNDLE O OFFERTO IN DOTAZIONE CON 
QUALSIASI PRODOTTO IOMEGA NON PREVEDE ALCUNA GARANZIA DA PARTE DI IOMEGA. È 
TUTTAVIA POSSIBILE CHE IL PRODUTTORE DI TERZE PARTI DECIDA DI COPRIRE CON 
GARANZIA TALE PRODOTTO COSÌ COME STABILITO NELLA DOCUMENTAZIONE FORNITA CON 
IL SOFTWARE.  QUALSIASI ALTRO PRODOTTO IOMEGA FORNITO CON IL SOFTWARE È 
COPERTO DALLA GARANZIA I CUI TERMINI SONO RIPORTATI SULLA RELATIVA CONFEZIONE.　
D. FATTA SALVA LA GARANZIA ESPLICITA RIPORTATA SOPRA E NEI LIMITI MASSIMI 
CONSENTITI DALLA LEGGE VIGENTE, IL SOFTWARE, I RELATIVI SUPPORTI E LA 
DOCUMENTAZIONE VENGONO FORNITI "COSÌ COME SONO" E "SECONDO DISPONIBILITÀ", CON 
TUTTI GLI EVENTUALI DIFETTI E SENZA GARANZIA DI ALCUN TIPO DA PARTE DI IOMEGA, DELLE 
RELATIVE CONSOCIATE E AFFILIATE O DEI RELATIVI LICENZIATI, FORNITORI, DISTRIBUTORI (
COLLETTIVAMENTE "PARTI IOMEGA").  AD ECCEZIONE DELLE GARANZIE SPECIFICAMENTE 
RIPORTATE NEL PRESENTE DOCUMENTO E NELLA MISURA MASSIMA CONSENTITA DALLE 
LEGGI VIGENTI, LE PARTI DISCONOSCONO OGNI ALTRA GARANZIA E CONDIZIONE ESPLICITA O 
IMPLICITA, COMPRESE, A TITOLO ESEMPLIFICATIVO, TUTTE LE GARANZIE O CONDIZIONI 
IMPLICITE DI COMMERCIABILITÀ, QUALITÀ SODDISFACENTE, NON VIOLAZIONE DI DIRITTI DI 
TERZI, ACCURATEZZA, COMPLETEZZA O IDONEITÀ PER UNO SCOPO PARTICOLARE, NONCHÉ 
OGNI GARANZIA DERIVANTE PER STATUTO, APPLICAZIONE DI LEGGE, CONSUETUDINE D'AFFARI 
O ESECUTIVA O PRASSI COMMERCIALE.  AD ESCLUSIONE DELLE GARANZIE CONTENUTE NELLA 
PRESENTE SEZIONE 5, I RISCHI ASSOCIATI ALLA QUALITÀ E ALLE PRESTAZIONI DEL 
SOFTWARE SARANNO INTERAMENTE A CARICO DELL’UTENTE, IVI COMPRESE LE SPESE PER I 
NECESSARI INTERVENTI DI MANUTENZIONE, RIPARAZIONE O CORREZIONE. POICHÉ ALCUNE 
GIURISDIZIONI NON AMMETTONO LIMITAZIONI ALLE GARANZIE IMPLICITE, È POSSIBILE CHE LE 
LIMITAZIONI DI CUI SOPRA NON RISULTINO APPLICABILI NEL CASO SPECIFICO. LA PRESENTE 
GARANZIA CONFERISCE SPECIFICI DIRITTI LEGALI, NONCHÉ EVENTUALI ALTRI DIRITTI 
SUSCETTIBILI DI VARIAZIONE IN BASE ALLA GIURISDIZIONE SPECIFICA.
　
6.  LIMITAZIONE DI MISURE RISARCITORIE E RESPONSABILITÀ.　
A.  L'unica misura risarcitoria prevista ai sensi del presente Contratto consiste nel rimborso, nella 
riparazione o nella sostituzione dei supporti e/o dispositivi difettosi secondo quanto stabilito dalla 
garanzia, a esclusiva discrezione di Iomega, e non già dei dati in essi contenuti.  La responsabilità 
massima di Iomega e delle Parti Iomega per qualsiasi rivendicazione da parte dell'utente o 
effettuata da altri in nome e per conto dell'utente, derivante o correlata al Software o alla 
garanzia, non potrà superare in ogni caso l'importo effettivamente corrisposto dall'utente a 
Iomega per il Software o il valore di cinquanta dollari statunitensi.　
B.  Iomega NON garantisce che le funzioni di cui è dotato il Software rispondano ai requisiti 
dell'utente o che il funzionamento del Software sia privo di interruzioni o di errori. L'utente 
riconosce che il software per computer è intrinsecamente soggetto a bug e a potenziali 
incompatibilità con altri prodotti software e hardware e  non utilizzerà il Software con applicazioni 
il cui malfunzionamento potrebbe causare seri danni o rischi a persone o a proprietà tangibili o 
intangibili.　
C.  L'utente si assicurerà di aver creato opportune copie di backup di tutti i file di dati e dei 
programmi al fine di evitare le perdite di dati che potrebbero derivare dal malfunzionamento del 
software o da altre eventualità. IN NESSUN CASO IOMEGA O LE PARTI IOMEGA SARANNO 
RESPONSABILI PER DANNI INDIRETTI, ACCESSORI, COLLATERALI, ESEMPLARI, CONSEQUENZIALI, 
PUNITIVI O SPECIALI O PERDITE EVENTUALMENTE DERIVANTI DALL'ACQUISTO O 
DALL'UTILIZZO DI PRODOTTI, IVI COMPRESI IL SOFTWARE O LA DOCUMENTAZIONE OTTENUTI 
DIRETTAMENTE O INDIRETTAMENTE DA IOMEGA, INCLUSI, A TITOLO ESEMPLIFICATIVO MA NON 
ESAUSTIVO, PERDITA DI UTILIZZO, PERDITA DI UTILI, PERDITE DI AVVIAMENTO O FINANZIARIE, 
INTERRUZIONE DELLE ATTIVITÀ O PERDITA DI DATI, DI FILE DI DATI O ALTRI PROGRAMMI O 
PERDITA DI SISTEMI O SISTEMI SOSTITUTIVI, INDIPENDENTEMENTE DAL FATTO CHE IOMEGA O I 
RELATIVI LICENZIANTI FOSSE O AVREBBE DOVUTO ESSERE AL CORRENTE DELLA 
POSSIBILITÀ CHE SI VERIFICASSERO TALI DANNI.  POICH?ALCUNE GIURISDIZIONI NON 
PREVEDONO L’ESCLUSIONE O LA LIMITAZIONE DI DETERMINATI DANNI ACCESSORI O 
CONSEQUENZIALI IN ALCUNE CIRCOSTANZE, LA LIMITAZIONE O L'ESCLUSIONE DI CUI SOPRA 
POTREBBE NON ESSERE APPLICABILE NEL CASO SPECIFICO.　
D. LA RESPONSABILITÀ COMPLESSIVA DI IOMEGA E DELLE PARTI IOMEGA DERIVANTE O 
CORRELATA AL PRESENTE CONTRATTO, AL SOFTWARE O ALLA DOCUMENTAZIONE, SIA 
ESSA BASATA SU ILLECITO CIVILE, CONTRATTUALE O ALTRA TEORIA GIURIDICA, NON POTRÀ 
SUPERARE L'IMPORTO DEI CANONI VERSATI PER IL SOFTWARE O DEL PREZZO CORRISPOSTO 
PER IL PRODOTTO IOMEGA ASSOCIATO AL SOFTWARE.  LE PRESENTI LIMITAZIONI DI 
RESPONSABILITÀ SARANNO PIENAMENTE EFFICACI ANCHE NEL CASO IN CUI LA GARANZIA DI 
CUI ALLA SEZIONE 5 SIA RITENUTA INAPPLICABILE.　
7.  AGGIORNAMENTI E SUPPORTO
A.  L'utente può avere diritto a ricevere supporto tecnico per tutto il periodo in cui Iomega offre 
tale supporto per la versione del Software acquistata in licenza.  Iomega ha la facoltà di decidere, 
a propria discrezione, di addebitare un costo all'utente per tale supporto.  Per alcuni prodotti 
Software, ad esempio alcuni Software stand-alone, il supporto di cui sopra inizia generalmente dal 
momento in cui Iomega inizia a fornire in licenza tale versione del Software al pubblico e termina sei 
mesi dopo il rilascio della successiva versione principale del Software. In alternativa, il supporto 
correlato al Software può essere contemporaneo al supporto fornito sul dispositivo Iomega con il 
quale è stato distribuito il Software.  Le politiche specifiche di assistenza clienti Iomega (comprese 
le tariffe e i servizi di manutenzione) e le relative procedure variano in base alle esigenze di 
mercato e alle nuove tecnologie.  Se il licenziante è Iomega Corporation o Iomega Latin America Inc., 
per ottenere informazioni sulle procedure correnti di Iomega visitare il sito Web all'indirizzo www.
iomega.com/supportpolicy.html o scrivere a Iomega Corporation, 3721 Valley Centre Drive, Suite 
200, San Diego, CA 92130. Se il licenziante è Iomega International SA, per ottenere informazioni 
sulle procedure EMEA correnti di Iomega, visitare il sito Web all'indirizzo www.iomega.com/europe/
support/index.html o scrivere a Iomega International SA, 12 Avenue des Morgines, 1213 Petit-Lancy, 
Ginevra, Svizzera; nell'Unione Europea è possibile scrivere all'indirizzo Iomega International SA, C/O 
Iomega Netherlands, Hardware route 4, NL - 3821 BM Amersfoort, Paesi Bassi. Per informazioni 
sulle procedure Iomega in vigore nei paesi asiatici, visitare il sito Web all'indirizzo http://www.iomega.
com/ap/support/index.html.
B.  L'utente può ricevere aggiornamenti software (per "Aggiornamenti" si intendono esclusivamente 
le modifiche apportate al numero di versione alla centesima posizione decimale), per i quali sono 
previsti opportuni addebiti, in conformità alle procedure Iomega rese note periodicamente.  Le 
procedure Iomega relative agli aggiornamenti e al supporto sono soggette a modifica in qualsiasi 
momento e sono riportate sul sito Web di Iomega. L'utente riconosce che, ad eccezione di quanto 
previsto dalla legge in vigore, Iomega non è vincolata, ai sensi del presente Contratto, al rilascio di 
eventuali Aggiornamenti o alla fornitura di livelli di supporto. Tutti gli Aggiornamenti saranno forniti 
tramite Web e Iomega non potr?essere ritenuta in alcun modo responsabile per l'installazione di tali 
Aggiornamenti.  Tutti gli Aggiornamenti saranno disciplinati dal presente Contratto.
8. ASSEGNAZIONE.  Fatta eccezione per quanto consentito nella presente Sezione, l'utente non 
può cedere o trasferire alcun diritto incluso nel presente Contratto (compresa la licenza d'uso del 
Software) a terzi senza il preventivo consenso scritto di Iomega.  L'utente ha il diritto di trasferire 
a terzi il Software, la Documentazione, il Codice di licenza e tutti i diritti inclusi nel presente 
Contratto solo previa accettazione dei termini e delle condizioni del presente Contratto da parte 
del destinatario.  Qualsiasi tentativo di trasferimento in violazione di quanto precede sarà 
considerato nullo.
9. LEGGE APPLICABILE E GIURISDIZIONE.  In relazione a: (a) Iomega Corporation e Iomega Latin 
America, Inc., il presente Contratto sarà disciplinato dalle leggi dello Stato dello Utah negli Stati 
Uniti, senza riferimento ai principi in materia di conflitti di leggi o alla Convenzione della Nazioni Unite 
sui contratti di vendita internazionale di merci; inoltre, la giurisdizione esclusiva per qualsiasi 
controversia derivante o attinente al presente Contratto, inclusa la relativa validità, invalidità, 
inadempienza o rescissione, spetterà ai tribunali statali e federali della Contea di Salt Lake, Utah.  (
b) Iomega International, il presente Contratto sarà disciplinato dalle leggi svizzere, senza 
riferimento ai principi in materia di conflitti di leggi o alla Convenzione della Nazioni Unite sui 
contratti di vendita internazionale di merci; inoltre, qualsiasi disputa, controversia o azione 
derivante o attinente al presente Contratto, inclusa la relativa validità, invalidità, inadempienza o 
rescissione, verrà risolta mediante arbitrato vincolante in ottemperanza alle norme di arbitrato 
internazionale della Camera di commercio svizzera in vigore alla data di presentazione della 
Notifica di arbitrato in conformità con le suddette norme.  Il collegio arbitrale sarà composto da 
tre (3) arbitri, l'arbitrato avrà luogo a Ginevra, Svizzera, e gli atti dell'arbitrato saranno eseguiti in 
lingua inglese.　
10. NOTIFICA.  Tutte le notifiche previste dal presente Contratto saranno effettuate per iscritto 
e avranno decorrenza (a) immediata, in caso di consegna personale, (b) 24 ore dopo l'invio mediante 
corriere aereo o mezzi elettronici oppure (c) 72 ore dopo l'invio tramite lettera raccomandata con 
ricevuta di ritorno.  Tutte le notifiche a Iomega saranno inviate al rispettivo indirizzo elencato nella 
Sezione seguente o ad altro indirizzo designato da Iomega:
Iomega Corporation
Attn: Ufficio legale
3721 Valley Centre Drive, Suite 200
San Diego, CA 92130 U.S.A.
　
11. UTENTI FINALI DEL GOVERNO DEGLI STATI UNITI.  Il Software è da considerarsi come "articolo 
commerciale" secondo la definizione riportata nel 48 C.F.R. 2.101, composto da "software per 
computer commerciale" e "documentazione di software per computer commerciale" secondo le 
definizioni riportate nel 48 C.F.R. 12.212.  In conformità con 48 C.F.R. 12.212 e 48 C.F.R. da 227.7202-
1 a 227.7202-4, tutti gli utenti finali del Governo degli Stati Uniti acquistano il Software con i soli 
diritti contenuti nel presente documento.
12. MISURE RISARCITORIE.  L'utente riconosce che il Software e la Documentazione contengono 
preziosi segreti commerciali e informazioni proprietarie di Iomega e delle Parti Iomega, 
rispettivamente.  L'utente riconosce altresì che qualsiasi violazione o tentativo di violazione delle 
sezioni 1, 2 o 4 del presente Contratto costituisce un danno immediato e irreparabile per Iomega e/
o le Parti Iomega per cui eventuali indennizzi pecuniari e provvedimenti ingiuntivi costituiscono 
misure risarcitorie inadeguate.
13. DISPOSIZIONI GENERALI. (i) Tutti gli atti di rinuncia da parte di Iomega devono essere redatti per 
iscritto. (ii) L’utente accetta di farsi carico di tutte le imposte derivanti dalla stipula del presente 
Contratto.  (iii) Il mancato esercizio dei diritti illustrati nel presente Contratto non costituisce una 
rinuncia ad alcuno dei suddetti diritti, né ad altri diritti.  (iv) Qualora una clausola del presente 
Contratto non possa essere resa esecutiva o risulti nulla ai sensi di una legge applicabile, il 
presente Contratto non dovrà essere considerato non applicabile o non valido nella sua interezza; 
le clausole non esecutive o nulle verranno modificate e interpretate in modo da raggiungere gli 
obiettivi di tali clausole entro i limiti delle leggi applicabili o delle decisioni applicabili del tribunale.  (v) 
Qualunque disposizione che per sua natura o per contesto sia destinata a restare valida anche 
dopo la rescissione o scadenza, ivi incluse le Sezioni 2-6, 9-13, avrà valore anche successivamente. (
vi) Il presente Contratto, che include tutti i documenti qui citati, costituisce la totalità degli accordi 
tra l'utente e Iomega in merito all'oggetto del contratto e integra tutte le discussioni e gli accordi 
precedenti tra le parti.  (vii) Salvo diversa disposizione nel presente documento, il presente 
Contratto può essere modificato solo mediante strumento scritto vincolante sottoscritto 
dall'utente e da Iomega.
　
Copyright © 2000-2010 Iomega Corporation. Tutti i diritti riservati. Iomega è un marchio registrato 
di Iomega Corporation.  I marchi non appartenenti a Iomega sono marchi o marchi registrati dei 
rispettivi proprietari.
　
Revisione 11.2010
　
TERMINI DI LICENZA SUPPLEMENTARI DI IOMEGA　
PER I SERVIZI MULTIMEDIALI ONLINE E I CONTENUTI ONLINE
　
IMPORTANTE – LEGGERE ATTENTAMENTE
I presenti termini di licenza supplementari per servizi multimediali online e contenuti multimediali (
"SLMC") rappresentano condizioni e termini aggiuntivi per il Software concesso in licenza in base al 
Contratto di licenza Iomega in essere tra l'utente e Iomega, che costituisce parte integrante del 
presente documento.  I termini con iniziale maiuscola utilizzati nel presente  SLMC ma privi di 
definizione avranno i significati ad essi assegnati nel documento di Termini e condizioni.  In caso di 
conflitto tra i Termini e condizioni e il presente SLMC, prevarranno i termini e le condizioni del 
presente SLMC.　
Eventuali discordanze tra la numerazione delle sezioni riportate di seguito e la numerazione nei 
Termini e condizioni possono essere attribuite all'inserimento di termini aggiuntivi da altre licenze 
supplementari; in alternativa, qualunque salto di numerazione può essere risolto inserendo il numero 
della sezione "mancante" seguito dal termine "riservato", ad esempio "B.  Riservato".
Oltre alle limitazioni per l'accesso e l'utilizzo del Software incluse nei Termini e condizioni, l'utente si 
impegna a rispettare sempre i termini e le condizioni di cui al presente SLMC.　
　
I.  LIMITAZIONI. Quanto segue viene inserito alla fine della Sezione 2 del documento di Termini e 
condizioni:
　
“C.  Salvo quanto previsto da apposite autorizzazioni o specifici accordi da o con le parti 
interessate, né l'utente né i suoi Invitati potranno utilizzare o consentire l'utilizzo del Software per 
la codifica o decodifica di dati audio mp3 (.mp3) su dispositivi diversi da PC (ad esempio, telefoni 
cellulari o set-top box) e gli encoder o decoder mp3 contenuti nel Software non potranno essere 
utilizzati o fruiti da prodotti diversi dal Software. Il Software può essere utilizzato per la codifica o 
la decodifica dei dati MP3 presenti all'interno di un file swf o flv, contenente video, immagini e altri 
dati.　
　
D.  L'utente e i relativi Invitati si impegnano a non utilizzare il Software per distribuire contenuti 
protetti mediante la tecnologia anti-copia ROVI tramite Internet o altra rete WAN (Wide Area 
Network), a prescindere dal fatto che Internet o tale rete WAN faccia parte di una rete digitale 
protetta o di altro tipo.　
　
E.  L'utente e i relativi Inviati riconoscono inoltre che tutti i contenuti di terze parti accessibili 
tramite il Software ("Contenuti di terze parti") appartengono ai rispettivi proprietari e potrebbero 
essere protetti da specifici diritti di copyright e altri diritti di proprietà intellettuale. Né il presente 
Contratto né l'utilizzo del Software da parte dell'utente per accedere ai Contenuti di terze parti 
conferiscono alcun diritto su tali Contenuti di terze parti. Non è consentito l'utilizzo dei Contenuti di 
terze parti secondo modalità non preventivamente autorizzate dal fornitore di servizi applicabile (
"Fornitore di servizi") o dal proprietario dei contenuti. L'utente è tenuto ad assicurarsi che il 
proprio utilizzo del Software per accedere, riprodurre, visualizzare o altrimenti utilizzare i 
Contenuti di terze parti non rappresenti una violazione dei diritti di proprietà intellettuale di terzi. 
L'utente prende atto del fatto che potrebbe essere necessario sottoscrivere un accordo 
separato con un Fornitore di servizi o proprietario di contenuto o rispettare i termini e le 
condizioni d'uso di un Fornitore di servizi per ottenere l'accesso o i diritti di accesso a determinati 
Contenuti di terze parti.　
　
　
II.  ULTERIORI GARANZIE/ESCLUSIONI DI RESPONSABILITÀ:La seguente nuova sezione verrà 
inserita dopo la Sezione 5:
　
“5.1  GARANZIA/ESCLUSIONE DI RESPONSABILITÀ: SERVIZI MULTIMEDIALI ONLINE E CONTENUTI 
DI TERZE PARTI
　
A.  Iomega e la Parti Iomega non garantiscono né dichiarano che sarà possibile accedere o 
utilizzare i Contenuti di terze parti o i servizi correlati di un particolare Fornitore di servizi tramite 
il Software o il dispositivo Iomega.  L'utente conviene che Iomega non è tenuta a consentire 
l'utilizzo del Software o del dispositivo con determinati Contenuti di terze parti o servizi correlati di 
qualsiasi Fornitore di servizi.  Iomega e le Parti Iomega si riservano il diritto di modificare, 
rimuovere, sospendere, disabilitare o cessare l'accesso a Contenuti di terze parti o a servizi 
correlati in qualsiasi momento e senza preavviso. Iomega potrà, a propria esclusiva discrezione, 
aggiungere o rimuovere Fornitori di servizi in qualsiasi momento.  In nessun caso Iomega o le Parti 
Iomega potranno essere ritenute responsabili per tale variazione o rimozione dell'accesso per i 
servizi forniti da Iomega stessa o da Fornitori di servizi.　
　
B.  L'utente riconosce che per utilizzare o accedere a determinati Contenuti di terze parti tramite 
il Software e il Prodotto è richiesto l'accesso a Internet e che può essere necessario 
sottoscrivere un accordo con il Fornitore di servizi applicabile e che tutto ciò può comportare 
spese aggiuntive.  Riconosce inoltre che alcuni Fornitori di servizi possono raccogliere informazioni 
che consentono l'identificazione personale, il cui controllo è disciplinato dall'informativa sulla 
privacy di detto particolare Fornitore di servizi e che Iomega e le Parti Iomega declinano ogni 
responsabilità per l'utilizzo di tali informazioni.  L'utente si impegna a utilizzare il dispositivo per 
accedere e visualizzare Contenuti di terze parti solo in conformità a tutti i termini e a tutte le 
condizioni del contratto del Fornitore di servizi applicabile e/o ai termini e alle condizioni d'uso che 
disciplinano l'accesso e l'utilizzo dei Contenuti di terze parti e dei servizi correlati.　
　
C.  Utilizzando il Software per accedere a Contenuti di terze parti, compreso l'accesso a 
particolari URL, è possibile che l'utente si imbatta in contenuti offensivi, indecenti o discutibili o 
recanti un linguaggio o immagini di natura esplicita, non preventivamente identificati come tali. Dato 
che Iomega e le Parti Iomega non controllano in alcun modo i Contenuti di terze parti, l'utente 
accetta di utilizzare i Contenuti di terze parti a proprio rischio e pericolo e a propria discrezione.
　
　
D.  L'utente riconosce che i Contenuti di terze parti e i Servizi associati non sono disponibili in tutte 
le lingue o in tutti i Paesi e si impegna a non utilizzare i Contenuti di terze parti accessibili tramite il 
Software in violazione dei diritti di altre parti. Iomega rispetta i diritti dei titolari di copyright di 
controllare l'utilizzo delle rispettive proprietà intellettuali".
　
Questo prodotto integra una tecnologia di protezione del copyright coperta da brevetti 
statunitensi e da altri diritti di proprietà intellettuali.  L'utilizzo della tecnologia di protezione del 
copyright Rovi deve essere autorizzato da Rovi Corporation ed è destinato esclusivamente a 
utilizzi domestici e altri impieghi di visualizzazione limitati, salvo diversa autorizzazione da parte di 
Rovi Corporation.  Non sono consentite operazioni di retroingegnerizzazione o disassemblaggio.